<!DOCTYPE html>
<html lang="sr" dir="ltr">

<head>
    <title>Позив за дигиталну заједницу</title>
    <link rel="stylesheet" href="stylesheets/main.css" />
    <meta name="viewport" content="width=device-width, initial-scale=1.0, maximum-scale=1.0, user-scalable=no" />

    <script type="text/javascript">
        window.omnisend = window.omnisend || [];
        omnisend.push(["accountID", "5d951b0d8653ed517822481a"]);
        omnisend.push(["track", "$pageViewed"]);
        ! function () {
            var e = document.createElement("script");
            e.type = "text/javascript", e.async = !0, e.src = "https://omnisrc.com/inshop/launcher-v2.js";
            var t = document.getElementsByTagName("script")[0];
            t.parentNode.insertBefore(e, t)
        }();
    </script>

    <!-- Yandex.Metrika counter -->
    <script type="text/javascript">
        (function (m, e, t, r, i, k, a) {
            m[i] = m[i] || function () {
                (m[i].a = m[i].a || []).push(arguments)
            };
            m[i].l = 1 * new Date();
            k = e.createElement(t), a = e.getElementsByTagName(t)[0], k.async = 1, k.src = r, a.parentNode
                .insertBefore(k, a)
        })
        (window, document, "script", "https://mc.yandex.ru/metrika/tag.js", "ym");

        ym(55656424, "init", {
            clickmap: true,
            trackLinks: true,
            accurateTrackBounce: true,
            webvisor: true
        });
    </script>
    <noscript>
        <div><img src="https://mc.yandex.ru/watch/55656424" style="position:absolute; left:-9999px;" alt="" /></div>
    </noscript>
    <!-- /Yandex.Metrika counter -->

</head>

<body>
    <main>
        <article>
            <h1>Отворено писмо Дигиталне Заједнице поводом пореских измена</h1>

            <p>Након објављивања Теста самосталности и <a href="https://tinyurl.com/y5dol9hc">предложених измена Закона о порезу на доходак грађана</a>, стручна
                јавност је дигла свој глас против ових мера и изразила спремност на разговоре са иницијаторима
                горепоменутих измена.
            </p>
            <p>Подсећамо да је <a href="https://tinyurl.com/yxp89vbh">Спецификацију Дигиталне заједнице</a> подржало преко 800 потписника, а свој допринос
                разговорима на тему увођења новог закона дало је преко 1350 учесника расправе на online каналу.
            </p>
            <p>Потписници Спецификације и друга заинтересована лица, предузетници и представници компанија дигиталног
                екосистема били су присутни на отвореним разговорима поводом усвајања измена Закона у Крагујевцу, Нишу,
                Новом Саду и Београду, иницираних и организованих од стране Владе Републике Србије.
            </p>
            <p>У наставку износимо неколико закључака са ових сусрета на које желимо да скренемо пажњу.
            </p>
            <h3>Правна и пословна несигурност уз онемогућавање даљег раста и развоја
            </h3>
            <p>Упркос изреченим намерама Владе и Министарства финансија да остваре "једнаке услове" за све чиниоце на
                тржишту, става смо да се овим предлогом Закона производи сасвим супротно дејство. Одредбе предлога
                Закона уносе нове поделе и дискриминације у индустрији, уносе правну и пословну несигурност у домаћем
                предузетништву и онемогућавају даљи раст и развој домаће дигиталне индустрије, а посебно индустрије
                информационих технологија.
            </p>
            <p>Додатно, тест самосталности, којег већински (7 од 9) чине описни а не прецизни критеријуми, дозвољава
                превелику слободу тумачења било којој страни. Као такав, он је потпуно неприхватљив као мера
                дискриминације самосталности предузетника.
            </p>

            <h3>Неизвесност и након три године од почетка примене закона
            </h3>
            <p>
                У прилог креирању правне и пословне несигурности говори и чињеница да представници Владе немају одговор
                на питање шта се дешава након периода прилагођавања од три године. Сматрамо неприхватљивим да они који
                предлажу закон и стоје иза њега, не знају који су његови дугорочни ефекти и кораци након што до измена
                Закона дође.

            </p>

            <h3>Доношење закона по хитном поступку, без јавне расправе</h3>
            <p>Представници Владе нису дали разлоге за хитно увођење ових мера и нису показали спремност за одлагање
                усвајања новог Закона упркос негативним реакцијама стручне јавности на контекст, брзину увођења нових мера и
                нетранспарентност консултација које је Влада спроводила током читаве године са појединим актерима из
                индустрије. Подсећамо да су информације о изменама закона доступне јавности тек месец дана, а од најављеног
                усвајања по хитном поступку и примене Закона нас дели само неколико месеци. Самим тим, технолошкој заједници
                није дато довољно времена да реагује.</p>

<h3>            Криминализација ИТ професионалаца
</h3>
            <p>Посебно нас забрињавају изјаве представника Владе и Министарства финансија да ИТ предузетници тренутно
                послују ван важећих закона Републике Србије. Начело фактицитета, на које се Влада и њени представници
                позивају, схватамо али не разумемо криминално етикетирање предузетника у ИТ индустрији. Додатно, осуђујемо
                кампању која се тренутно спроводи у медијима а која, поред промоције предложених измена Закона, покушава да
                у широј јавности представи ИТ предузетнике као грађане који избегавају своје обавезе према држави и друштву.</p>

            <h3>Предложене мере подстичу одлазак ИТ стручњака из Србије</h3>

            <p>Дигитална заједница изражава дубоку забринутост за лако предвидиве последице увођења предложеног закона на
                дигитални екосистем и економију Србије, чији раст доприноси читавом друштву кроз директне и индиректне
                инјекције свежег капитала у државни буџет. Негативни ефекти који могу бити непосредно видљиви су: одлив
                мозгова и исељавање стручног кадра, смањење конкурентности домаће ИТ индустрије и финансијска несигурност
                предузетника. Поред тога, предлог Закона омогућава монополизацију домаћег дигиталног екосистема и нарушава
                право конкуренције.</p>

            <p>Као заједница, окупљена око идеје поспешивања развоја домаћег предузетништва у сфери дигиталне економије,
                желимо да аргументима демонстрирамо наш став и да укажемо на недостатке и ефекте овог Закона на нашу
                индустрију, предузетништво и економију наше државе. Како би ово друго било могуће, потребно је да се отвори
                дијалог између Владе и оних на чије пословање измене овог Закона имају највећи утицај.
                Позивамо на одлагање усвајања предложених измена Закона, док се не успостави дијалог између Владе и
                представника заинтересоване стручне јавности</p>

            <p><b>Позивамо Премијерку, госпођу Ану Брнабић и Министра финансија, господина Синишу Малог, да привремено
                зауставе доношење предлога Закона и започну дијалог на тему измена пореског система са репрезентативним
                представницима свих чинилаца дигиталног екосистема.</b></p>

        </article>


    </main>
</body>

</html>